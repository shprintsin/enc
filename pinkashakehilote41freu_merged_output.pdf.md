הדו־קיום השליו בין נוצרים ליהודים. בדברי תשובתו על ברכת הקהילה היהודית לרגל יובל ה־25 לכהונתו בשנת ,1900 כתב פירברינגר, "בשמחה מיוחדת אני מנצל את ההזדמנות להצביע על היחסים ההרמוניים ששררו מאז ומתמיד בין תושבי אמדן הנוצרים והיהודים, והייתי מעדיף למות ובלבד שהגידול הארסי של האנטישמיות לא יכה שורש באמדן280.

בתחילת המאה ה־20 דעך גם הגל האנטישמי בצפון מערב גרמניה. אלו שהשתמשו בו לצורכי גיוס פוליטי איבדו את העניין בו. אולם האנטישמיות נשארה לטנטית כאן, כמו בכל גרמניה. האנטישמים לא הצליחו אולי להחזיר את מהלך האמנציפציה לאחור, אך עלה בידם לסדוק את תהליך ההשתלבות של היהודים בחברה הגרמנית ולבצר את המחיצות הישנות בין היהודים לשאר האוכלוסייה. בתחילת 1913 תיאר מקס ורבורג את המצב בהמבורג בהאי לישנא: "כאן בהמבורג אין אנטישמיות גלויה אבל יש ויש אנטישמיות לטנטית חזקה; אני חש בכך בכל פעם שבו אני עורך בירורים בצורה זו או אחרת למען אנשים שנתקלו בסירוב".

מלחמת העולם הראשונה. במלחמת העולם הראשונה התגייסו יהודי גרמניה - ליברלים, אורתודוקסים וציונים - למען המולדת הגרמנית והקיסר וילהלם השני. ראשי קהילה ליברלים ורבנים אורתודוקסים התחרו ביניהם בנאומים פטריוטיים משלהבים. אלפי צעירים יהודים מקהילות צפון מערב גרמניה שירתו בשדות המערכה מפלנדריה ועד רוסיה. אגודות וקרנות יהודיות תרמו סכומים נכבדים ונשים יהודיות רבות נרתמו למאמץ המלחמתי בארגוני הסיוע השונים. בהמבורג הגיע מספר הנופלים היהודים ל־450; בהנובר ל־<sup>92</sup> - ביניהם 26 בוגרי בית הספר היהודי לגננות באלם; באלטונה נפלו 44 מבני הקהילה; בברמן 24; בכל אחת מקהילות בראונשווייג והידלסהיים 20; בליבק 15; באמדן 9; בכל אחת מקהילות אוסנבריק וקיל .6 באולדנבורג היה הראשון מבין חמשת הנופלים בנו של רב המדינה מנהיימר )Mannheimer). אולם תקוות יהודי גרמניה שעמדתם הפטריוטית והקורבנות שהקריבו במלחמה יזכו להכרה, נכזבה. במהלך המלחמה התעוררה האנטישמיות הרדומה והפכה לגלויה. היהודים הואשמו בהשתמטות משירות, בספסרות מלחמתית, בתבוסה, במהפכה, ובתנאי השלום המשפילים.

.MVAA, 25.7.1900, p. 237

התגובה היהודית. הופעתה של תנועה אנטישמית רחבת היקף זמן קצר לאחר השגת האמנציפציה חייבה את שכבת המנהיגות היהודית לחשבון נפש. היא הולידה בקרב הציבור היהודי שני סוגים של תגובה עקרונית, שהיו לה גם ביטויים ארגוניים ברמה הכלל ארצית והמקומית. מחד גיסא, השקפתה של "האגודה המרכזית של אזרחים גרמנים בני הדת היהודית״ )CV), אשר הוקמה ב־1893 בעיצומו של הגל האנטישמי, הייתה שהיהודים הם חלק בלתי נפרד מן האומה הגרמנית ושהאנטישמיות היא מכשול זמני בלבד בדרך להתערותם המלאה בחברה הסובבת. עם זאת, החידוש העיקרי היה נעוץ בעצם הסירוב להניח את פתרון הבעיה לפתחם של שוחרי הקדמה והסובלנות בקרב חוגי החברה הכללית ובהתארגנות היהודית העצמאית למלחמה בתופעה. מאידך גיסא, נקודת המוצא העקרונית של ״התאחדות ציוני גרמניה״ )ZVfD )שנוסדה ארבע שנים מאוחר יותר, הייתה ש״השאלה היהודית" היא שאלה לאומית ושהיא תבוא על תיקונה, לא כתוצאה ממאבק חסר תוחלת באנטישמיות על קרקע הגולה, אלא על ידי ייסודה של אומה יהודית עצמאית בארץ ישראל. מבחינה מעשית, בעוד ש״האגודה המרכזית", אשר ייצגה את רוב בניינה ומניינה של היהדות הגרמנית, מיקדה את מאמציה בהגנה חוקית על השוויון האזרחי והחברתי של היהודים, ראו הציונים את משימתם העיקרית בחיזוק הזהות הלאומית ובקידום המפעל הציוני בארץ ישראל. במישור הפנים־קהילתי התייחדו הציונים בהזדהותם עם המהגרים היהודים ממזרח אירופה, אשר סבלו לעיתים קרובות מיחס מתנכר מצדם של היהודים המושרשים יותר בגרמניה.

בהמבורגובהנובר נוסדו סניפים של "האגודההמרכזית" ב־1910 ובברמן ב־.1909 ערב מלחמת העולם הראשונה מנה הסניף בהמבורג 1,500 ובהנובר 400 חברים. בפריזיה המזרחית הוקמו סניפים מקומיים רק לאחר המלחמה: באמדן נוסדה ״ועדת התגוננות״ עוד ביוני 1919 וסניף רשמי לקראת סוף .<sup>1921</sup> בקהילות אחרות - אוריך, אזנס, לר, נורדן, ונר )Weener), וילהלמסהפן - נפתחו סניפים רק בראשית שנות העשרים. התנועה הציונית, אשר מאגר התומכים שלה היה קטן בהרבה, הקימה סניף בהמבורג־ אלטונה כבר ב־.1899 מספר חבריו הגיע בהדרגה ל־.400 לצדו פעל גם סניף "המזרחי" של הציונות הדתית שמנה ב־1914 כ־50 חברים. ב־,1909 כאשר התכנס בהמבורג הקונגרס הציוני התשיעי, סירבו חברי הנהלת הקהילה להזמנה לישיבת הפתיחה. גם בהנובר, ברמן ואמרן, שבהן הוקמו סניפים ציוניים בראשית המאה ה־,20 קנה לו הרעיון הציוני תומכים מעטים בלבד, בעיקר מקרב יוצאי מזרח אירופה.